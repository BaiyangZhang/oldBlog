---
layout:     post   				    # 使用的布局（不需要改）
title:     韩非子摘 			# 标题 
subtitle:   
date:       2023-08-19 				# 时间
author:     Baiyang Zhang 						# 作者
header-img: img/background9.jpg 	#这篇文章标题背景图片
catalog: true 						# 是否归档
tags:								#标签
    - 
---

#### 主道

主道，即为君之道。

>君无见其所欲，君见其所欲，臣自将雕琢；君无见其意，君见其意，臣将自表异。

表异，表现出异常，即伪装。

>去好去恶，臣乃自素；去旧去智，臣乃自备。…… 臣有其劳，君有其成功，此之谓贤主之经也。

>道在不可见，用在不可知。

>是故人主有五壅：臣闭其主曰壅，臣制其财曰壅，臣擅行令曰壅，臣得行义曰壅，臣得树人曰壅。……臣得行义， 则主失明。


#### 二柄

二柄，即赏罚，或曰刑德。

>杀戮之谓刑，庆赏之谓德。

>人主将欲禁奸，则审合刑名。形名者，言与事也。

刑名中的刑通形，指事实。刑名指事实与言论，即指言行是否相符。

>功当其事，事当其言，则赏；功不当其事，事不当其言，则罚。

>人臣之情未必能爱其君也，为重利之故也。

#### 扬权

>权不欲见，素无为也。事在四方，要在中央，中央执要，四方来效。

>欲为其国，必伐其聚；不伐其聚，彼将聚众。

>故度量之立，主之宝也；党与之具，臣之宝也。臣之所以不弑其君者，党与不具也。故上失扶寸，下得寻常。


#### 孤愤

>是智法之士与当涂之人，不可两存之仇也。


#### 说难

>  所说阴为厚利而显为名高者也，而说之以名高，则阳收其身而实疏之；说之一厚利，则阴用其言显置其身矣。

>誉异人与同行者，规异事与同计者。

>故谏说谈论之士，不可不察爱憎之主而后说焉。


#### 备内

备为防备之意，内指内廷、内宫之属。

>人主之患在于信人。信人，则制于人。人臣之于其君，未有骨肉之亲也，缚于势而不得不事也。……夫以妻之近与子之亲而尤不可信，则其余无可信者矣。

>古后妃，夫人，太子之党成而欲君之死也，君不死则势不重。情非憎君也，利在君之死也。

>是故明王不举不参之事，不食非常之食。远听而近视以审内外之失，省同异之言以知朋党之分，偶参伍之验以责陈言之实。执后以应前，按法以治众，众端以参观。


#### 内储说上七术

储说是韩非子创造的一种问题，类似于议论文，分“经”与“说”两部分，经提出论点，说用故事佐证之，常包含许多故事，所以叫做储说。

下面是“七术六微”的“七术”部分。

>一曰众端参观，二曰必罚明威，三曰信赏尽能，四曰一听责下，五曰疑诏诡使，六曰挟知而问，七曰倒言反事。

>观听不参则诚不闻，听有门户则臣壅塞。

>爱多者则法不立，威寡者则下侵上。

#### 内储说下六微

>六微，一曰权借在下，二曰利异外借，三曰托于似类，四曰利害有反，五曰参疑内争，六曰敌国废置。


>“参疑”，“废置”之事，民主绝之于内而施之于外。资其轻者，辅其弱者，此谓“庙功”。


#### 外储说左上

“外储说”之“外”指君之外谋，即君主对臣下外人之谋。

>是以言有纤察微难而非务也；论有迂深宏达，非用也；行有拂难坚确，非功也。……是故求其诚者，非归饷不可。

>夫称上古之传颂，辩而不悫(音确)，道先王仁义而不能正国者，此亦可以戏而不可以为治也。

>人为婴儿也，父母养之简，子长而怨；子盛壮成人，其供养薄，父母怒而诮之。子、父，至亲也，而或诮或怨者，皆偕相为而不周于为己也。……故人行事施予，以利之为心，则越人易和；以害之为心，则父子离且怨。

>利之所在，民归之；名之所彰，士死之。是以功外于法而赏加焉，则上不能得其所利于下；名外于法而誉加焉，则士劝名而不畜之于君。

>故明主者，不恃其不我叛也，恃吾不可叛也；不恃其不我欺也，恃吾不可欺也。

>与其使民谄下也，宁使民谄上。

>太奢逼上，太俭逼下。

>公室卑则忌直言，私行胜则少公功。


#### 外储说右上

>势不足以化则除之。

>赏之誉之不劝，罚之毁之不畏，四者加焉不变，则其除之。

四者，即赏罚誉毁。

>……以人臣之资，假人主之术，骚禁于未形。……令臣不得不利君之禄，不得不服上之名。夫利君之禄，服上之名，焉得不服？

>人主者，利害之轺毂也，射者众，故人主共矣。是以好恶现则下有因，人主惑矣。辞通则臣难言，而主不神也。

>申子曰：“上明见，人备之；其不明见，人惑之。知其见，人饰之；不知见，人匿之。其无欲见，人司之；其有欲见，人饵之。故曰：吾无从知之，惟无为可以规之。”

>申子曰：独视者谓明，独听者谓聪。能独断者，故可以为天下主。

>不以其所疑败其所察难也。

>不辟亲贵，法行所爱。

#### 外储说右下

>人主安能与其臣共权以为治？…人主又安能与其臣共势以成功乎？

>治强生于法，弱乱生于阿，君明于此，则正赏罚而非仁下也。爵禄生于功，诛罚生于罪，臣明于此，则尽死力而非忠君也。君通于不仁，臣通于不忠，则可以王矣。

>王曰：“…彼民之所以为我所用者，非以吾爱之为我用者也，以吾势之为我用者也。吾释势与民相收，若是，吾适不爱而民因不为我用也，故遂绝爱道也。”

>（秦襄王）曰：“令发五苑之瓜蔬枣栗，足以活民，是用民有功与无功争取也。夫生而乱，不如死而治，大夫其释之。”

>欲利而身，先利而君；欲富而家，先富而国。主卖官爵，臣卖智力，故自恃无恃人。

>虚名不以借人，况实事乎？

>人主者不操术，则威视轻而臣擅名。

#### 难一

>赏罚，使天下必行之。

>君臣之际，非父子之亲也，计数之所出也。

>夫为人臣者，君有过则谏，谏不听则轻爵禄以待之。

#### 难势

>势位之足恃而贤智之不足慕也。

#### 五蠹

>是以圣人不期修古，不法常可，论世之事，因为之备。

>上古竞于道德，中世逐于计谋，当今争于气力。

>儒以文乱法，侠以武范禁，而人主兼礼之，此所以乱者。

>故行仁义非所誉，誉之则害功；文学者非所用，用之则乱法。……君之直臣，父之暴子也。……父之孝子，君之背臣也。

>夫治世之事，急者不得，则缓者非所务也。

>故民主之道，一法而不求智，固术而不慕信，故法不败，而群官无奸诈矣。

>民主之国，无书简之文，以法为教；无先王之语，以吏为师；无私剑之捍，以斩首为勇。是境内之民，其言谈者必轨于法，动作者归于功，为勇者尽之于君。是故无事则国富，有事则兵强，此之谓王资。

#### 显学

>今世之士语治者，多曰：“与贫穷地以实无资。”……侈而堕者贫，而力而俭者富。今上敛于富人而布施于贫家，是夺力俭而与侈堕也，而欲索民之疾作而节用，不可得也。

>夫圣人之治国，不恃人之为吾善也，而用其不得为非也。

>今不知治者必曰：“得民之心。”欲得民心而可以为治，则是伊尹，管仲无所用也。